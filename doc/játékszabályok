Ebben a játékszabályban keveredni fognak a szabályok és a technikai részletek.
Mindkettő kidolgozás alatt van, a részletek változhatnak, sorry.
Ha a technikai része túl kemény, akkor megpróbáljuk kényelmesebbé tenni,
de alapvetően olyan játékosokat várunk, akik segítséggel képesek megoldani a technikai részleteket.

1. Játékba lépés

  A játékba lépéshez ki kell alakítani a saját területedet.
  - csinálj egy github accot magadnak   https://github.com/magwas/LiquidGame
  - forkold le a https://github.com/magwas/LiquidGame repo-t
  - clone-ozd le a saját repodat
  
  Utána létre kell hoznod magadat. A people alatt hozz létre egy file-t,
  amiben legalább egy emailcím legyen, így:
"""
email: a.te@email.cim

És bármit írhatsz magadról

  
"""
  Hozd létre a homes/<usernév> nevű könyvtárat, ahol <usernév> a github-os felhasználóneved.
  Azon belül pedig a "positions" nevű könyvtárat.
  A "positions" könyvtárba olyan file-okat tegyél, amikben a világ egyes dolgairól szóló nézeteid vannak.

  Amíg nem léptél be csoportba, addig a státuszod "idióta", és még nem játszol rendesen. Lásd a 4. pontot.

2. lépések
  A  lépések úgy történnek, hogy a https://github.com/magwas/LiquidGame repo-hoz egy merge requestet adsz fel
  Ennek eredményeképpen a következők történhetnek:
  Ha a saját file-jaidban (a homes/<usernév> alatt) változtatsz, azt elfogadjuk.
  Ha olyan file-ban akarsz változtatni, amihez másnak is köze van, különféle folyamatok indulnak el,
  amik gyakran szavazást tartalmaznak.
  Történhet olyan, hogy a merge request technikailag nem jó (ütközik). Ezt majd feloldjuk valahogy, nagy valószínűséggel
  megkérünk hogy az új master-hez képest indítsd el még egyszer.

3. Erőforrások
  Az erőforrások a resources könyvtár alatt vannak. Egy erőforrásnak vagy közvetlenül van tulajdonosa,
  vagy egy másik erőforráson (amely ezt tartalmazza) kereszül. Ezeket az owner: és a containedby:
  attribútumok mondják meg. Egy erőforrás lehet közös, vagy magtulajdon. Ezt a private: atttribútum jelöli.
  Ezen kívül leírjuk hogy tulajdonképpen miről van szó. Lásd a Margitszigetet és a zenélő kutat mint példát.
  
  Erőforrást egyelőre bárki létrehozhat, csak azt nézzük hogy kiderül-e, kié, és köz- vagy magántulajdon.

  Erőforrás tulajdonosának változtatása:
  - ha egy tulajdonos van, aki személy, akkor ő megteheti.
  - ha több tulajdonos van (beleértve a csoportokat is), akkor az összes tulajdonos szavaz.
  - ha nem a tulajdonos akar rendelkezni, akkor azok a csoportok szavaznak, amelyek az összes tulajdonost tartalmazzák.
     (A tulajdonosokat közvetlenül tartalmazó csoportok).
    Így lehet privát tulajdonból köztulajdont csinálni.
    Az ilyen szavazás ellen bármelyik tulajdonos fellebbezhet, ilyenkor az a csoport szavaz, amelyik minden tulajdonost tartalmaz,
    és legalább egy szinttel az összes eredeti döntésben részt vevő csoport felett van.
  Az erőforrásokhoz a tulajdonos gazdákat jelölhet ki, megadva a gazda teendőit. A gazda lemondhat erről a pozícióról.

4. Csoportok

  A játékosok csportokat hozhatnak létre. A csoportokban max. 4, min 2 játékos lehet (mert igazából tesztelünk. A játék éles
  változatában ezek a számok a  Dunbar limit és annak a fele lesznek).
  A játékosok egy csoportba léphetnek be, illetve átléphetnek másik csoportba. Ha ettől a csoport mérete limit fölé megy, akkor a csoport kettéosztódik, a tagokat
  véletlenszerűen elosztva. A régi csoport által tulajdonolt erőforrásoknak mindkét csoport tulajdonosa lesz.
  Ha a csoport mérete limit alá megy, a csoport feloszlik, erőforrásai az azt tartalmazó csoportra szállnak.
  A csoportokat más, közvetlen játékosokkal nem rendelkező csoportok tartalmazzák. Így áttételesen minden játékos tagja a "world" nevű csoportnak.
  A tartalmazó csoportokra is vonatkoznak a mérettel kapcslatos szabályok, de a tesztben 2 és 1 a limit.
  A publikus erőforrások bármelyikéről dönthet úgy egy csoport, hogy azt birtokolja.
  Ha egy erőforrás egy tartalmazó csoport minden csoportjának tulajdona, akkor a tartalmazó csoporthoz vándorol a tulajdonjog.


5. szavazás
  A szavazást condorcet módszerrel végezzük. A döntési alternatívákat beküldeni 3 napig lehet, utána 3 napig tart a szavazás.
  A döntési alternatíva röviden írja le a döntés lényegét, és tartalmazzon egy linket arra a merge requestre, amelyet győzelem
  esetén bemerge-ölünk a fő repóba.
  Minden szavazásban van egy "a fentiek egyike sem" lehetőség. Ha az nyer, akkor nincs változtatás.
  Szavazást mindig a saját csoportunkon belül indítunk. Ha egy olyan erőforrásról rendelkezik a szavazás, amely a hierarchiában
  magasabban van, akkor először a saját csoport tagjai, majd a tartalmazó csoport tagjai, stb. Szavaznak arról, hogy továbbmenjen-e a javaslat, illetve közben adhatnak be döntési
  alternatívát. Amikor felért a döntés és elfogadták, akkor végrehajtásra (merge) kerül.
  A későbbiekben a jel/zaj viszony csökkentéséhez szükségessé válhat, hogy a magasabb szinteken a döntési alternatívát is szavazással lehessen feltolni.
  Ez persze az időzítéseket is megváltoztatja.
  A fellebbezésnél rögtön azon a csoporton belül történik a szavazás, ahová fellebbezni lehet.
  
  Amikor azt mondjuk, hogy "egy csoport szavaz", akkor azt értjük alatta, hogy minden olyan játékos, aki közvetlenül vagy közvetve tagja a csoportnak, egy szavazattal részt vehet a szavazáson.


6. szabályok
  A szabályok a "world" csoporthoz tartoznak.
  A játék szervezői bármit módosíthatnak, mert ez teszt. Ennek az alábbi okai lehetnek.
  - valami elromlott, és meg kell javítani
  - technológiai újítás
  - új ötlet van, és le kéne tesztelni a hozzá tartozó folyamat
  Persze mindent megteszünk, hogy a játék tisztán folyjék.
  Jelenleg a játék mögött emmilyen automatizmus nincsen, mindent kézzel csinálunk.
  Emiatt a türelmet kérjük, és szívesen vesszük a nógatást és a segítséget.
  A játék repojának hibajegykezelőjét bátran használjátok.

